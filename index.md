---
layout: page
title: Aktuality
---

## Průvodce

Tvoříme nový prostor pro pravidelné setkávání s dětmi, který bychom rádi otevřeli v září 2023. V tomto prostoru si děti společně s námi - průvodci užijí společný čas. Zároveň zde mohou žít „život naživo“, rozhodovat o své činnosti, rozvíjet staré i nové dovednosti, učit se spolupráci a tvořit způsobem, který je jim blízký. Pravidelně tři dny v týdnu si s dětmi utvoříme program podle jejich zájmů a možností průvodců. Proto do světa vypouštíme zprávu, že hledáme průvodce – tvora s otevřeným srdcem (nejen) k dětem, tvořivého a spolupracujícího. Rádi bychom dětem nabídli široké možnosti aktivit
uměleckých, radostných i zcela praktických. V současné době připravujeme prostory keramické dílny, truhlárny, kovárny, zahrady, a mnoho dalšího.
Volá Tě to k nám? <a href="/kontakt">Kontaktujte nás</a>.

## Týdenní dětské pobyty 2023

V letošním roce se intenzivně věnujeme tvoření nového prostoru pro děti. Z tohoto důvodu jsme po dlouhé úvaze dospěli k rozhodnutí, že budeme naši pozornost a energii směřovat do této tvorby a <strong>letošní letní setkání s dětmi u nás v Neberybce z tohoto důvodu nebudeme pořádat</strong>.
